# -*- mode: mandoku-view; -*-
#+TITLE: 給事集
#+DATE: 2015-08-24 23:55:34.748407
#+PROPERTY: ID KR4d0127
#+PROPERTY: BASEEDITION WYG    
#+PROPERTY: JUAN 卷二
<pb:KR4d0127_WYG_002-1a>¶
欽定四庫全書¶
　給事集巻二　　　　　　宋　劉安上　撰¶
　　外制¶
　　　顯謨閣直學士知青州梁子野知定州¶
中山巨屏控制朔陲維時藩宣必資夙望具官某智謀¶
宏遠風力敏強曩膺簡求往鎮青社治譽之美達于予¶
聞北道要藩謀帥尤慎選于邇列今曰汝冝爾其拊綏¶
兵民布宣詔令體予徳意益壯逺猷¶
<pb:KR4d0127_WYG_002-1b>¶
　　　顯謨閣待制知兖州郭照知青州¶
朕視天下如一家視吾民如赤子豈以近而忘遠哉眷¶
兹青社昔號全齊地冨以衍俗勁而強非得惠慈之長¶
曷任牧養之寄具官某嘗以愷悌鎮魯郊以風績達朕¶
聽聯職西清尹兹東土對揚明命益邁逺猷¶
　　　朝奉大夫閭邱籲除宗正少卿¶
司宗亞卿實掌屬籍惟時俊彥乃稱簡求爾曩以才揚¶
更厯兹任忠信篤厚發聞惟休衘恤去朝既終禮制俾¶
<pb:KR4d0127_WYG_002-2a>¶
還舊職允恊師言爾其辨昭穆之親踈奠世系之遠近¶
惇叙訓廸咸得其宜則予汝嘉嗣有褒陟¶
　　　改瑖邱伯叔仲㑹為寧陽伯重邱伯公西輿如¶
　　　　為北鄉伯¶
先生書冊琴瑟在前猶戒勿越示有尊也夫子道為百¶
世師今從祀弟子封爵之地乃斥其名于爾安乎爰命¶
討論悉加改訂以稱朕尊仰之意¶
　　　徳州團練使提舉醴泉觀駙馬都尉石端禮為¶
<pb:KR4d0127_WYG_002-2b>¶
　　　　復州防禦使¶
朕于攀附之臣雖不以愛暱而遂廢吾法亦不以私嫌¶
而不録其功具官某不事綺紈深尚儒素蚤縁推擇祗¶
奉禁嚴偹殫夙夜之勤寖厯嵗月之久宜繇團結進陟¶
兵防往服異恩勿忘報稱¶
　　　資政殿學士知大名府梁子美為資政殿大學¶
　　　　士知太原府¶
并汾巨屏西北要衝式圖師帥之良宜得股肱之舊俾¶
<pb:KR4d0127_WYG_002-3a>¶
膺閫寄爰錫賛嘉具官某操履端方材猷宏博入參九¶
政屢聞獻納之忠出殿大邦彌著循良之效勤勞中外¶
朕所眷知兹陞秘殿之隆名改付晉陽之重鎮惟紀律¶
嚴則可以䕶諸将惟威惠著則可以懐遠人益圖爾庸¶
以永終譽¶
　　　樞宻都承㫖曹曚提舉崇福宫¶
朕昭明國憲屏出邦朋惟伸威罰之行永示傾邪之戒¶
豈容餘黨尚咈師言具官某紈綺小臣趍操猥下頃縁¶
<pb:KR4d0127_WYG_002-3b>¶
勲閥冐列華途有輕視君父之心有規壊國體之意比¶
巨璫之斥逐乃平日之締交尚稽眀刑輙興異議肆騰¶
稱譽之語實懐怨懟之私動揺輿情鼓惑朝論彈章交¶
上詭迹悉彰雖朕欲容公議不可其解樞廷之屬尚仍¶
真館之司内訟厥愆服我眀訓¶
　　　曹調罷大理卿提舉鴻慶宫任良弼罷大理少¶
　　　　卿知宻州㳺百揆罷大理少卿知耀州¶
廷尉天下之平也昔我神考董正治官議獄㫁刑悉歸¶
<pb:KR4d0127_WYG_002-4a>¶
大理其任可謂重矣茍用法而不知義狥勢而不知法¶
天下安所取平哉爾為棘卿不思帥屬(任良弼㳺百揆/改為擢貳卿寺)¶
(不贊/官聯)以患失鄙夫之心有迎合要權之意以縱弛為惠¶
以苛刻為明刑獄紛張道塗怨讟果諠公議荐致煩言¶
往奉真祠毋忘循實¶
　　　顯謨閣直學士知成徳軍洪中孚知永興軍¶
迪上之徳意志慮莫切于侍從禁近之臣故出則殿侯¶
藩撫民社必能任牧養之寄以寛朕之碩憂咸陽㑹府¶
<pb:KR4d0127_WYG_002-4b>¶
控制西陲兹擇師帥不敢輕畀具官某久翺翔于禁橐¶
多輔弼于朕躬往鎮常山厥有休譽¶
　　　刑部郎中夏鰭除大理少卿¶
具官某為郎粉署晉貳卿聯非止為爾序遷之榮也以¶
爾敏于從政審于用律屢觀已試民以不寃故廷尉之¶
事擢爾副之必能欽恤用刑期協中道往贊爾長以推¶
廣予一人好生之徳則予汝嘉¶
　　　王革除大理正卿馬咸除大理少卿¶
<pb:KR4d0127_WYG_002-5a>¶
朕眀慎用刑哀矜庶獄期得哲人典司臬事以爾革守¶
義不回擢長棘寺以爾咸治煩不擾往貳厥官惟一乃¶
心惟公乃聽庶㡬天下無寃民以稱朕好生之意¶
　　　知汝州王旉加顯謨閣待制改知成徳軍¶
常山巨鎮次對近班顧非老成不輕畀付具官某材猷¶
宏博風力敏強使莭藩符更踐惟舊所臨底績發聞彌¶
休輟自南昌昜帥真定西清秘職併示恩榮益懋爾庸¶
寛予憂顧¶
<pb:KR4d0127_WYG_002-5b>¶
　　　朝散大夫添差監歙州鹽酒稅周秩復直龍圖¶
　　　　閣提舉洞霄宫¶
威罰之權以馭臣下牽叙之典厥有故常爾曩以器能¶
荐膺任使勿思毖慎自速罪辜兹從筦庫之微寵復文¶
階之舊陞延華閣就畀琳宫體予異恩勿忘報稱¶
　　　河北路轉運副使侯臨移陜西路¶
自陜以西列城數十轉輸之計允藉通才爾燕朝賜對¶
占奏可嘉輟自朔方緫按關右均通食貨豐衍邦儲考¶
<pb:KR4d0127_WYG_002-6a>¶
覈吏能修舉衆職時汝之任往惟欽哉¶
　　　京西轉運判官趙㸃轉一官¶
國家連被河患洛口建隄尤急爾以才揚佐漕畿右興¶
此重役績用有成載嘉爾功進秩一等益思懋哉¶
　　　右司員外郎張叔夜罷職與監當¶
都司之任紏正綱維儻慢令之弗䖍豈常刑之可逭爾¶
曩由武弁昜置文階旋自府僚躐居宰屬比頒詔㫖申¶
按攸司簿書勾稽漫不省察官吏縱弛不復誰何乃以¶
<pb:KR4d0127_WYG_002-6b>¶
虛文欺罔朕聽逮兹覆實姦偽了然宜從罷斥筦𣙜是¶
司往路省循毋重尤悔¶
　　　户部員外郎李梲除右司員外郎¶
爾服職省户能紏弊姦故擢爾為宰士以綱紀中臺往¶
慎攸司益懋乃績毋使風采減于前司則稱朕意¶
　　　中大夫提舉洞霄宫許㡬責授永州團練使袁¶
　　　　州安置¶
罔上朋邪雖伸明罰原情定罪洊置嚴科以爾賦性庸¶
<pb:KR4d0127_WYG_002-7a>¶
回操心險愎潜交近習宻助巨姦每植黨以背公率懐¶
諼而害政曩司邦計輙肆紛更隳摘山之制而嵗課頓¶
虧建裁禄之議而廪賜悉減以至儲峙殫乏國用靡豐¶
削刻至多怨咨殊甚迹其誤國實汝之由同時罪辜已¶
皆竄逐尚叨真舘未厭師言往副州團體予善貸¶
　　　兩浙轉運副使莊徽加直秘閣¶
朕分部置使以董轉輸不有甄陞曷功能吏以爾材質¶
敏給識慮精深将漕全吳洊更嵗月冝時近效庸示寵¶
<pb:KR4d0127_WYG_002-7b>¶
褒聯職蘭臺增華使節往祗朕命其益懋哉¶
　　　中大夫直龍圖閣董正封為集英殿修撰兩浙¶
　　　　轉運使¶
朕分道置使以任轉輸又俾之察視郡縣以寄朕之耳¶
目其選可不重哉爾長于吏治事任洊更衘恤去官亦¶
既終制冝頒明命将漕全吳用陞書殿之華以增使權¶
之重其無剥下媚上縱吏蠧民則稱朕意¶
　　　責授永州團練副使永州安置錢即復太中大¶
<pb:KR4d0127_WYG_002-8a>¶
　　　　夫徽猷閣待制知永興軍¶
朕以八柄馭其臣法行自近不以一𤯝掩爾善期與維¶
新矧居從槖之聯久掛刑書之末可無抆拭式對寵嘉¶
具官某曩以才猷洊膺藩帥議行均糴之法未悉當時¶
之宜原情已諒其匪他牽復孰云其可後寵還文秩就¶
畀州麾聯職西清漸復青毡之舊分符右陜布宣紫詔¶
之寛益圖爾庸以荅朕意¶
　　　職方員外郎李諤除著作郎¶
<pb:KR4d0127_WYG_002-8b>¶
眷惟著作之庭昔號羣玉之府非得直諒多聞之士曷¶
從吾道山之逰哉爾奏對燕朝有嘉敷納輟自中臺亟¶
遷東觀爾其毋怠思稱厥官¶
　　　徽猷閣待制知興仁府韓粹彥知定州¶
中山巨屏控制朔陲惟爾之先常守兹土其民畏威懐¶
徳刻石于今頌之具官某世濟厥美克守忠勤輟自近¶
班分符輔郡閲時未久進昜帥垣爾其布宣敎條臥䕶¶
北道庶無愧于前人以對揚朕之休命¶
<pb:KR4d0127_WYG_002-9a>¶
　　　太中大夫徽猷閣待制知永興軍錢即改興仁¶
　　　　府¶
畿右名區曾為吾股肱郡非甘泉舊臣不與也具官某¶
夙以譽望洊厯禁嚴起之廢閑分閫全雍爰申眀命殿¶
此輔邦往祗厥服如在朕之左右¶
　　　朝請大夫集英殿修撰陜西路制置解鹽使何¶
　　　　述為徽猷閣待制知永興軍¶
具官某制置西陜鹽筴能調盈虛以足國用通有無以¶
<pb:KR4d0127_WYG_002-9b>¶
惠商賈上下不擾公私宜之是用寵以西清之次對往¶
鎮全雍之大邦必能為朕牧養使賦平訟理民安俗阜¶
如在西陜時則予汝嘉¶
　　　降授承議郎知衢州耿南仲為禮部員外郎兼¶
　　　　定王嘉王府侍講¶
春官禮樂之司命爾為郎非特以治器數資考訂而已¶
也二王就傅俾司勸講蓋以禮樂入人者深而議論導¶
廸者昜養其沖和日與之俱化矣以爾兼之朕意不有¶
<pb:KR4d0127_WYG_002-10a>¶
在乎勉思厥職嗣有寵嘉¶
　　　奉議郎符寳郎陳鍔兼定王嘉王府記室¶
朕以二王出就外傅思得端亮之士日與之游以爾操¶
履修潔議論純眀著作蘭臺掌符左省靖共有守譽處¶
彌休爰錫命書俾司筦記爾其往叅輔導助成正徳使¶
朝夕見聞罔有不正豈特資爾翰墨而已哉勉修厥官¶
庸副朕意¶
　　　朝奉大夫直龍圖閣知亳州周穜轉一官¶
<pb:KR4d0127_WYG_002-10b>¶
部使者以守臣殿最為一路勸爾克共乃職嵗輸先集¶
進秩一等尚益懋哉¶
　　　通奉大夫吏部侍郎姚祐降官¶
天官之貳銓綜是司儻弗廸于官常固難逃于邦憲具¶
官某頃繇推擇揚厯要途服在選掄不思紏察黠胥舞¶
法並縁為姦貨賂公行擬授失當亟加研究灼見事情¶
宜從降秩之科少示曠官之戒體予善貸思蓋前愆¶
　　　承議郎吏部員外郎蕭復降官¶
<pb:KR4d0127_WYG_002-11a>¶
爾服職銓曹不思毖慎黠胥舞法並縁為姦賄賂公行¶
擬授失當宜從鐫褫以警曠瘝¶
　　　将仕郎編修國朝㑹典所檢閲文字方邵改承¶
　　　　奉郎除秘書省校書郎¶
蓬邱圖書之府名美秩清非修㓗博習之士不踐迹于¶
其間爾秀而文奏對敷允寵昜華秩典校藝文士之知¶
遇可謂榮矣其毋隳所守毋替所聞益懋逺猷以稱朕¶
意¶
<pb:KR4d0127_WYG_002-11b>¶
　　　知永興軍李譓責授團練副使安置¶
誤國欺君臣之大惡原情定罪邦有常刑爾賦駔㑹之¶
資挾穿窬之志交通近習黨附巨姦屢致私書屬託子¶
姓彈章交上公論弗容曾未正于典刑輙妄陳于符瑞¶
爰加考騐悉出厚誣為臣若斯忠義安在斥副州團之¶
寄永為姦宄之懲¶
　　　張仲英等降官¶
爾等並膺委寄協賛藩條不思秉義以事君輙復朋姦¶
<pb:KR4d0127_WYG_002-12a>¶
而罔上妄陳符瑞爾實與謀鞠治具孚可無懲戒褫官¶
二等示我寛恩¶
　　　承議郎提舉京畿學事葉源改兩浙學事¶
朕分遣使軺典司學事選用之慎必惟其人爾元豐名¶
儒趨操純正屢將使㫖蔚有休稱宜自京畿往臨浙部¶
爾其叨奨士類布宣詔條使成材衆多上副樂育則予¶
以懌汝亦有辭¶
　　　降授朝請郎新陜西轉運副使侯臨加直秘閣¶
<pb:KR4d0127_WYG_002-12b>¶
寓直芸閣允謂清華資以勤能未嘗輕授爾頃繇推擇¶
服在使軺克懋猷為所至可紀比緣昜地入覲燕朝聯¶
職道山增華臨遣益圖顯效以報寵榮¶
　　　著作佐郎馮熈載為膳部員外郎¶
自著作東觀列職春官可謂一時清選也以爾行藝著¶
聞敷對忠亮俾以司膳豈曰逓遷蓋将歴觀爾之所能¶
以就爾之逺業服我眀訓其益懋哉¶
　　　中大夫都水使者吳价轉官¶
<pb:KR4d0127_WYG_002-13a>¶
爵賞之設敦勸庶工惟時勞能宜被褒陟以爾材資宏¶
美風力敏強曩膺簡求典司水政河隄之役績用有成¶
羣吏奏功汝實提振肆攽渙渥增秩二階徃其欽哉服¶
我休命¶
　　　都水使者吳玠為徽猷閣待制河北路都轉運¶
　　　　使¶
治財猶治水也行其所無事而已矣爾與司水政厥有¶
俊功朔方飛輓命爾總之超陞次對之聯以寵皇華之¶
<pb:KR4d0127_WYG_002-13b>¶
使爾其洞䆒源流儲衍兵食國裕而民亦裕田里絶滯¶
寃之嘆者是豈非以治水之道治財乎¶
　　　都水監丞葛仲良為都水使者¶
都水掌河渠水衡之政令設使者以董治之非宿于其¶
業習知其源流者不在兹選爾智材䟽敏夙夜瘁勤不¶
負于丞具有嘉績是用命爾以長厥官往率其屬益獻¶
厥成則稱朕意¶
　　　太中大夫致仕蘇轍追復端眀殿學士贈宣奉¶
<pb:KR4d0127_WYG_002-14a>¶
　　　　大夫¶
朕紹述先猷聿懐故老凡刑章之罣誤悉牽復以優容¶
矧獲令終可忘褒典具官某夙稟直諒逮事四朝晚厯¶
險艱獨秉一莭處訏謨之地非堯舜不陳居退食之私¶
以孟孔自樂宜永終譽式介壽祺歘爾訃聞良深震悼¶
超進文階之峻寵還名殿之榮尚其幽靈膺此顯命¶
　　　殿中監髙伸殿中丞王遜轉官¶
朕袛述先猷肇新殿省眷惟供奉之式比加編定之功¶
<pb:KR4d0127_WYG_002-14b>¶
宜有恩榮以示旌功具官某等曩因簡知服職御府六¶
尚成書條理可考載疇爾庸寵進文秩爾其懋哉¶
　　　朝請郎祠部員外郎石景術提㸃京西北路刑¶
　　　　獄宣徳郎提㸃京畿刑獄張閱為河北路轉¶
　　　　運副使¶
朕惟神考以民社之寄責之守令以守令之臧否責之¶
部使者一時得人熈豐號為盛治肆朕紹述尤慎選掄¶
以爾景術吏治詳敏故擢以河朔轉輸之寄各揚乃職¶
<pb:KR4d0127_WYG_002-15a>¶
督視一道上無蠧民之吏下無寃枉之民庶㡬同符熈¶
豐以彰朕用人之眀¶
　　　尚書庫部員外郎葉劭為鴻臚寺少卿¶
九卿之亞職任為優惟時鴻臚掌予賔客疇咨俊乂咸¶
曰汝宜往惟欽哉毋替朕命¶
　　　顯謨閣待制提舉醴泉觀何述同為顯謨閣直¶
　　　　學士¶
西清秘閣謨訓所藏寓直其中秩隆地近惟時偉望克¶
<pb:KR4d0127_WYG_002-15b>¶
副簡求具官某學問修崇性資粹美揚于邇列朕所眷¶
知書省編摩述勤備著祠宫涵養譽聞彌休矧條令之¶
更新繫相臣之兼領有嘉勞績增峻寵名非特為爾父¶
子之榮將以示吾君臣之美往祗茂渥益勵遠圖¶
　　　兵部尚書張閣為翰林學士¶
北門學士地近職親不專潤色于訓詞實備顧問于左¶
右選擇惟慎古今所同我得其人載頒休命具官某性¶
資端亮學術髙眀文華足以代予言謀議足以㫁國論¶
<pb:KR4d0127_WYG_002-16a>¶
蚤由詞禁出殿大邦簡在予𠂻召長武部閲時未久譽¶
望益隆爰稽考于師言宜寵還于舊物若夫逹制作之¶
體要副燕閒之咨詢惟汝之能宜稱朕意¶
　　　翰林學士俞㮚為兵部尚書¶
國家承平中外綏靖雖不貴佳兵豈以久安忘武事哉¶
夏官之長實統五兵為萬里之折衝資文昌之長筭非¶
體國老成曷以任此具官某剛而不撓静而有謀執法¶
霜臺僅能閲月摛文翰苑多所弼諧用陞喉舌之司悉¶
<pb:KR4d0127_WYG_002-16b>¶
總武部之重勉修厥職為國逺猷¶
　　　顯謨閣直學士中奉大夫李孝壽復正議大夫¶
朕于甘泉法從之臣極始終禮遇之厚雖以微文鐫秩¶
豈拘于牽叙常法哉具官某天資粹眀吏治嚴整尹正¶
畿甸風績著聞引疾祠宫姑遂退佚式頒眀命晉復官¶
聯惟爾之休欽承無怠¶
　　　張諤除尚書户部侍郎¶
邦計之重領于民曹必擇貳以佐其長使參稽登耗賛¶
<pb:KR4d0127_WYG_002-17a>¶
舉籌䇿庶乎上用裕而下不乏以爾揚厯中外眀習源¶
流擢爾為郎兹為慎選爾其懋哉¶
　　　朝奉郎范之才為倉部員外郎¶
尚書六曹聯職合治地官之屬尤在得人爾夙以才稱¶
咸謂通敏比因奏對灼見器能爰錫命書列于司庾往¶
慎厥官贊理邦計¶
　　　王灃閣門宣贊舎人¶
列職宸閣允謂清華資以勸能未嘗輕授爾奉使屬部¶
<pb:KR4d0127_WYG_002-17b>¶
沉審有謀克獲凶渠安靖邉徼宜稍顯賞以旌爾功進¶
陟新階典司宣贊為爾之寵往其欽哉¶
　　　髙堯舉張天材¶
朕欲從政之士知法令之若江河申嚴律學選建官聯¶
爾等咸膺推擇徃踐厥官或參訓導之聯或司紏正之¶
任各祗乃事以觀爾能¶
　　　惠柔民¶
朕建辟廱以處嵗貢之士增員闕以專訓導之職爾業¶
<pb:KR4d0127_WYG_002-18a>¶
眀行著咸曰汝宜其守所學尊所聞以稱朕樂育之意¶
　　　勾仲甫除荆湖北路提㸃刑獄¶
荆湖之北控制諸蠻物夥事繁獄市昜擾肆求望碩往¶
按祥刑爾曩以才揚嘗厯方面罷斥滋久能務省循朕¶
不汝棄就畀使軺益圖厥修副予欽恤¶
　　　宗室仲遷贈開府儀同三司¶
眷惟邦國之華允藉本支之茂愓聞永逝敢後彛章具¶
官某廸徳粹溫秉心端恪悅詩書而務習處冨貴而不¶
<pb:KR4d0127_WYG_002-18b>¶
驕洊膺惇叙之仁寖陟清華之列奉朝惟謹率履無違¶
著好禮之美稱得為善之最樂云胡不淑罹此閔凶宜¶
隆褒䘏之恩以極哀榮之寵啓封大國視秩冢司尚其¶
如存服我眀命¶
　　　宗室叔混贈開府儀同三司¶
祖宗之世並建親賢以固磐石之基以茂本根之勢故¶
生則不閔勞以事而冨禄之殁則軫卹其後而褒崇之¶
始終之義備矣具官某秉樂善之資服仁厚之化屬籍¶
<pb:KR4d0127_WYG_002-19a>¶
最長遷于庶察之聯髙朗令終享此太平之福寵開榮¶
國峻視宰司泉路有知歆承無斁¶
　　　胡奕修復職¶
朕待遇臣工務從寛假獲與甄陞之典曾何存殁之殊¶
具官某曩以時才洊更事任将漕六路宣勞實多惜其¶
淪亡嘗加褒贈中縁褫奪亦既累年原情念勞宜從矜¶
貸其家籲訴達于朕聞特還内閣之華仍賜後昆之慶¶
尚其不昧歆此寵榮¶
<pb:KR4d0127_WYG_002-19b>¶
　　　横行皇城使皇城副使等换官¶
朕遹駿先猷肇修武選是正官稱之美以為在服之榮¶
具官等夙以才揚久祗予采乃眷横班之峻(或作崇/階之寵)允¶
為右列之華宜從新書用頒明命尚慎爾止毋或勿欽¶
　　　中奉大夫直龍圖閣知杭州龎寅孫轉官¶
朕公考績之法以馭群吏雖在䟽逖不廢褒崇矧吾邇¶
臣厥有彛典具官某才猷明敏識慮精詳曩以才揚踐¶
更中外比領西清之職出綰錢塘之符風績著聞譽望¶
<pb:KR4d0127_WYG_002-20a>¶
休顯有司㑹課應令當遷俾增峻于文階其往祗于寵¶
渥¶
　　　姚宏轉防禦使再任¶
邉郡守帥簡自朕心矧著勞績疆埸帖然其可数昜而¶
撼動我邉民哉爾久分符竹隠若長城宜繇團結之聯¶
躋于禦侮之列仍綰舊紱益既乃心¶
　　　張竦轉官¶
夫為郡太守而能譏察姦萌使不得作可謂才矣爾守¶
<pb:KR4d0127_WYG_002-20b>¶
淮安降羌搆謀隂圖竄逸以智俘獲卒服其辜朕何愛¶
一官不以為汝賞哉肆頒寵命往其欽承¶
　　　路某轉官¶
新造之邑爾能勞來拊循其民俾安厥官時乃之功可¶
忘褒勸進秩二等懋哉¶
　　　王華降官¶
爾綰郡章不思牧養乃倚法以任情黷貨以豐已朕不¶
能慎擇于始彼千里之民何辜焉試加核實具有寃狀¶
<pb:KR4d0127_WYG_002-21a>¶
聊從鐫秩筦𣙜是司尚其循省以蓋前愆¶
　　　王子猷胡景修降官¶
民吾赤子而畿縣尤所重爾玩法縱囚長姦害民朕何¶
頼焉姑削一官是為寛典¶
　　　張閱賈君文降官¶
部使者以紏察吏治為職况按刑之司在畿甸之邇乎¶
爾等咸以時才擢将使指屬邑玩法連逸重囚爾于平¶
時曾不按察逮其已然乃始究治失刑縱惡誰之過歟¶
<pb:KR4d0127_WYG_002-21b>¶
姑從降秩以警曠瘝¶
　　　侯渙開封府士曹參軍¶
都邑翼翼四方是則治稱浩穣其可以常才冐試乎以¶
爾資識敏明應機必决曩膺推擇服職佐僚爰錫命書¶
俾遷厥次往贊而長益懋爾修¶
　　　劉法散官安置¶
朕恢崇學校丕變寰區故雖遐陬敎法惟一儻懐阻壊¶
難逭典刑具官某頃以常才濫居師席弗思體國遵奉¶
<pb:KR4d0127_WYG_002-22a>¶
詔條而乃託公逞私規害學政陵轢士類輕侮憲章無¶
享上之誠有怙終之實師紳若此朕何望焉其褫兩使¶
之榮資仍解河湟之重寄屏之遠服聊示竄投體我寛¶
恩毋忘自訟¶
　　　將校降官¶
傷人抵罪里巷自好者不為也爾身領將麾乃弗知戒¶
任情悁忿自貽厥愆褫秩一階往其循省¶
　　　燕國静恭思懿淑慎夫人薛氏改封越國并加¶
<pb:KR4d0127_WYG_002-22b>¶
　　　　莊穆二字¶
朕詳求淑徳參侍宸闈顧非宫壼之英曷稱號名之美¶
某氏稟資端静廸徳粹溫柔嘉夙著于令猷恪謹動循¶
于禮則自膺異數益懋閎休志意修而不渝寵禄至而¶
愈慎宜頒渙渥進陟大邦惟莊則肅而有儀惟穆則和¶
而靡懈併兹顯號式廣徽稱往服寵光永綏多福¶
　　　某氏衞國夫人¶
朕詳求淑徳參侍宸闈惟時禁掖之良爰錫褒遷之命¶
<pb:KR4d0127_WYG_002-23a>¶
某氏稟資端静飭已惠和恪勤克敏于事為恭順動循¶
于禮則自䟽封于名郡已藹著于英聲朕所眷知宜有¶
甄陟進加大國之寵以新象服之榮益懋令儀用對休¶
渥¶
　　　孟惟彥降官¶
爾負三世之傳虧十全之效是怠吾事宜削二階¶
　　　楊昌父贈莭度使¶
朕親祠泰壇薦饗上帝既荷休于穹昊遂均賚于庶邦¶
<pb:KR4d0127_WYG_002-23b>¶
惟予禦侮之臣厥有追榮之典具官某故父某夙推恭¶
順克保遐荒籍輿地以自歸率遵文敎襲衣冠而效職¶
永捍藩維篤紹世勞實有賢子曩被餙終之寵洊陞畱¶
務之榮屬釐事之告成廣慶恩而遠浹增崇位叙進領¶
莭旄尚其如存服此顯命¶
　　　母某氏贈郡夫人¶
祗見上帝均慶羣工維時愍章厥有彛典具官某氏稟¶
資端懿廸徳惠和嬪于令門克有賢子忠勤夙著品秩¶
<pb:KR4d0127_WYG_002-24a>¶
增崇宜䟽大郡之封進陟小君之號尚其幽壤歆此寵¶
光¶
　　　妻某氏封郡君¶
釐事告成庶邦共慶惟時恩典厥有彛章具官某妻某¶
氏柔嘉有儀淑慎爾止率循内則克相厥夫服職忠勤¶
致位通顯宜膺渙渥進陟郡封尚其欽承服我休命¶
　　　張夏封寧江侯¶
生能有功于人殁而可祭于社者其斯人歟爾在先朝¶
<pb:KR4d0127_WYG_002-24b>¶
將漕淛部江濤為患剏建石隄回遏怒瀾逾七十載民¶
頼其利朕所嘆嘉爰錫贊書寵之侯爵尚其歆懌永庇¶
此方¶
　　　長源侯¶
山川之神能以休澤庇覆其民者朕咸秩而祀之况漢¶
水之神其可後乎惟神實紀南國廟食一方有禱輙從¶
民不告病宜新爵號以寵神休尚其居歆永庇兹土¶
　給事集巻二¶
