# -*- mode: mandoku-view; -*-
#+TITLE: 給事集
#+DATE: 2015-08-24 23:55:34.770891
#+PROPERTY: ID KR4d0127
#+PROPERTY: BASEEDITION WYG    
#+PROPERTY: JUAN 卷三
<pb:KR4d0127_WYG_003-1a>¶
欽定四庫全書¶
　給事集巻三　　　　　宋　劉安上　撰¶
　　表¶
　　　賀皇太子冠禮¶
涓擇休辰備成嘉禮慶傳中禁喜浹寰區中賀竊以昜¶
之卦震為長男禮之經冠為重事前代所慎曠古莫行¶
惟睿聖之作興緝舊章而備舉肇稱盛典允屬熈朝恭¶
惟皇帝陛下乾健日新離明洞照惟時冢嗣乃國元良¶
<pb:KR4d0127_WYG_003-1b>¶
孝友肅恭嶷然畢稟容儀辭令卓爾夙成兹順考于經¶
常遂肅加于弁冕筮日之吉正纚于朝措國本若泰山¶
繫人心于少海天人共慶夷夏交欣服備三加方顯成¶
人之禮日開五色遽呈休應之祥凡在觀瞻孰不呼舞¶
臣叨膺外寄竊覩盛儀萬壽稱觴阻綴鵷鸞之列一心¶
享上誓殫葵藿之誠¶
　　　謝除中書舎人¶
嚴召亟頒循牆莫避隆恩曲逮撫已奚勝中謝竊以周¶
<pb:KR4d0127_WYG_003-2a>¶
以内史贊善實欽王命漢以郎官掌誥亦重王言㳂襲¶
雖殊慎擇則一於皇聖世妙簡詞臣居侍從清切之班¶
以論典文字為職考諸前代尤重厥官方駿徳之日躋¶
仰睿謀之天縱訓誥溫厚則同風三代文章爾雅則軼¶
美兩京儻非潤色之才曷副清華之選伏念臣稟資固¶
陋逢運休眀雖少習于藝文詎堪世用唯粗安于節守¶
敢為身謙旋䝉眷奨之殊以至超踰之速待罪憲府承¶
乏諫垣惟抵忤之徒多蔑事功之可録比縁禍罰分屏¶
<pb:KR4d0127_WYG_003-2b>¶
邱園忽拜恩除超陞綸閣備左右㳺談之助繇聖神特¶
達之知載揆空虛彌增震懼兹蓋伏遇皇帝陛下法天¶
廣大如日照臨樂得賢以持盈守成廣籲俊以立政造¶
士将翹翹之是刈故㫁㫁而弗遺致是妄庸猥叨選任¶
臣敢不覃思舊學進繹前聞少殫鈆槧之勤庶冀涓埃¶
之補欲及親之鍾釡既往何追堅許國之忠誠自今其¶
始¶
　　　謝除給事中¶
<pb:KR4d0127_WYG_003-3a>¶
伏奉制命除臣依前官試給事中仍賜對衣金帶者承¶
乏綸闈方虞曠職陞華𤨏闥遽沐眀恩荷寵數之優隆¶
撫微躬而震懼中謝竊以寵司中禁列屬東臺不專閱¶
牘之司實與論思之責儻非宿望曷副詳延伏念臣學¶
術迂踈智能淺薄奮身寒苦遭世休明誤膺特達之知¶
寖躐清華之選涓埃未効憂患洊臻分逺屏于窮鄉茍¶
安嵗月俄䟽榮于從槖參掌訓詞顧潤色之非工在黜¶
幽而難逭敢圖矜貸特俾甄陞佩恩典之有加被身章¶
<pb:KR4d0127_WYG_003-3b>¶
而增煥退循僥倖彌積凌兢兹蓋伏遇皇帝陛下紹述¶
先猷廣開言路欲羣才之並用雖一介以弗遺致兹妄¶
庸亦叨委任臣敢不勉其未至增所不能知無不為益¶
勵事君之莭死而後已誓殫報國之忠¶
　　　謝除待制知壽州¶
囊封自列方虞冐昧之誅綸制俯頒遽賜允俞之命既¶
将從槖仍畀州麾拜寵優隆撫躬震懼中謝伏念臣才¶
資甚下問學不優徒抱區區之忠蔑聞赫赫之譽遇逢¶
<pb:KR4d0127_WYG_003-4a>¶
華旦親被聖知擢由庠序之中置之臺諫之列志清朝¶
著罪若邱山旋經憂患之餘洊冐禁嚴之選天地之大¶
恩未報終誓捐糜犬馬之微疚遽侵慮難勉強實懼曠¶
瘝之責莫逃竄殛之誅輙瀝懇誠上干聦聽敢圖鴻造¶
俯亮愚𠂻濫陞延閣之華更付名城之寄兹蓋伏遇皇¶
帝陛下徳侔乾覆道與日新察臣屡被使令每加簡記¶
憐臣粗安分守特賜矜從是致孱微亦叨委任臣敢不¶
恪遵睿訓茂廸前修砥節首公益勵靖共之操承流宣¶
<pb:KR4d0127_WYG_003-4b>¶
化庶殫夙夜之勤儻一得之可收雖九殞而奚恤¶
　　　壽州謝到任¶
持荷𤨏闥慙無論俊之風剖竹淮堧誤玷蕃宣之寄拜¶
恩優幸撫已凌兢中謝伏念臣學術迂踈智能蹇淺徒¶
遭休眀之運誤沐聖神之知擢自孤生寘之要路徒多¶
睚眦無補毫分方盡瘁以效官遽衘哀以去國僅終禮¶
制洊拜恩除參邇臣鵷鷺之行供内省文書之職仰荷¶
乾坤之施不勝犬馬之心薄效未臻宿痾間作懼寖隳¶
<pb:KR4d0127_WYG_003-5a>¶
于素守難茍逭于大訶冐昧陳誠懇祈補外敢圖鴻造¶
俯亮愚𠂻既陞延閣之華更畀名城之重亟趨封部首¶
見吏民祗服寵榮惟深感涕兹蓋伏遇皇帝陛下舜明¶
洞照堯天并容憫臣素乏技能偶塵法從察臣未更事¶
任姑試便藩臣敢不深體眷懐力行舊學䖍奉丁寜之¶
訓益宣寛大之恩夢想雲天徒結戀軒之念勤勞夙夜¶
敢忘報國之忠¶
　　　謝提舉毫州眀道宫¶
<pb:KR4d0127_WYG_003-5b>¶
頑㝠抵罪合即誅夷仁聖矜容止從罷黜戴恩隆厚撫¶
已戰兢中謝伏念臣學識迂踈智能蹇淺徒有自強之¶
志實無可用之才遭際休辰躐登膴仕憲臺諫省詞掖¶
𤨏闈事功微毫髪之榮罪戾有邱山之重比縁宿疢偷¶
假便州閉閤臥疴未容自効瘝官慢令已致人言原情¶
當寘于嚴科竊食尚容于真舘永惟僥冐彌切怔忪兹¶
蓋伏遇皇帝陛下乾度并包離明廣照俯念覊單之士¶
嘗參近侍之聯故雖罪辜亦未捐棄臣敢不銘肌荷徳¶
<pb:KR4d0127_WYG_003-6a>¶
刻骨思愆掃軌窮閻竊幸里閭之佚逰心魏闕敢忘畎¶
畆之忠儻溝壑之未填願捐糜而上報¶
　　　謝磨勘轉朝㪚郎¶
一麾假守已分黜幽三載稽勞乃䝉增秩拜恩知幸撫¶
己增慙中謝伏念臣學不知方才非適用徒遘休眀之¶
運誤䝉神聖之知擢自冗僚寘之言路訖無云補積媿¶
空餐比縁抱疢之餘竊覬承流之效事任未聞于黽勉¶
頑冥已抵于譴訶方深竄殛之憂敢冀褒嘉之及載循¶
<pb:KR4d0127_WYG_003-6b>¶
忝冐彌切驚惶兹蓋伏遇皇帝陛下盛徳海涵至仁天¶
育予奪本馭臣之柄黜陟乃考績之公故雖至微亦不¶
偏廢臣敢不仰承眷注祗畏眀威真館投閑庶獲夷瘳¶
之福餘生未泯誓圖報塞之方¶
　　　知婺州謝到任¶
(缺/)闈肇建大蕆盛儀解澤旁流溥霑羣品孰謂疵謬之¶
迹亦䝉曠蕩之恩内揆庸虚惟深感涕中謝伏念臣禀資¶
至陋被學不優蚤誤聖知濫叨法從訖無云補積有過¶
<pb:KR4d0127_WYG_003-7a>¶
愆未報天地之恩已沾犬馬之疾露章請外畢力效官¶
顧勉強以圖終果顛躋而自取江湖悠逺常懐戀闕之¶
心畎畝優閑益篤愛君之義敢意未填于溝壑尚慮滋¶
玷于蕃宣初見吏民具頒條敎兹蓋伏遇皇帝陛下文¶
謨武烈舜孝禹功豫立國本以垂無疆之休廣施睿恩¶
以隆莫大之慶致兹罪釁復與使令臣敢不深體眷懐¶
益圖來效銘肌刻骨誓殫欲報之忠奉法愛民更勵自¶
公之莭庶㡬萬一上荅毫分¶
<pb:KR4d0127_WYG_003-7b>¶
　　　謝提舉建州武夷山沖佑觀¶
列郡承流懼難仰稱祠宫竊禄特荷矜從佩恩眷之優¶
隆撫危窮而戰慄中謝伏念臣稟資至陋被學不優蚤¶
遇休辰濫塵法從不由左右之助盡出神聖之知嵗月¶
寖更事勞無補昨驟違于宸陛爰再領于州麾居官無¶
以喻人守己但期寡過邇者解符婺女易地邢臺念私¶
門之多艱禍延諸父唯祖母之垂老病且累年不勝烏¶
鳥之情遂有祝釐之請囊封薦貢天聽曲回俾遂里居¶
<pb:KR4d0127_WYG_003-8a>¶
獲盡疲癃之養豈惟家食又叨廩禄之豐賜厚不貲恩¶
深難報兹蓋伏遇皇帝陛下則堯之大用舜之中俯憐¶
孤蹇之蹤嘗備使令之列故雖久外亦不遐遺臣敢不¶
深體睿慈仰承大惠誓永堅乎莭守以上報于君親當¶
孝治之朝敢怠晨昏之奉祝聖人之壽願慿香火之縁¶
　　　謝服闋除官¶
凖告以臣丁祖母憂服闋除臣依前官職封賜如故者¶
禮制甫終僅存殘息絲綸驟降亟復舊官厚徳難名孤¶
<pb:KR4d0127_WYG_003-8b>¶
𠂻昜感中謝伏念臣稟生艱蹇逢運休眀廹祖母之垂¶
年丐宫祠而就養諸父早世伯兄繼亡既罹閔凶遂即¶
承重憂傷備至羸劣奚勝嵗月其徂祥禫俄及載念栖¶
遲之久重仍疢疾之餘去國十年望軒墀而結戀有園¶
三徑頼松菊之猶存敢懐馳闕之心苐畢首邱之志孰¶
謂隆恩之誤及復叨故秩以增榮仰荷記憐彌深戰慄¶
兹蓋伏遇皇帝陛下天地合徳日月並明禮尤厚于邇¶
僚仁不遺于踦屨故雖昩逖亦被寵光曠洪造之難酬¶
<pb:KR4d0127_WYG_003-9a>¶
曷圖報稱顧餘生之未泯永誓捐糜¶
　　　再謝知壽春府¶
窮閻掃軌僅終禮制之嚴藩服分符遽奉絲綸之寵荷¶
恩優渥撫己戰兢中謝伏念臣學術空踈智能短淺偶¶
逢華旦誤被聖知初由耳目之司旋厯禁嚴之選訖無¶
云補徒積過愆縁私門兄弟之彫零丁祖母年齡之遲¶
暮丐辭郡紱力請宫祠曾禄養之未淹俄禍灾之洊及¶
方承重制忽已外除蕞爾餘生懼塡溝壑纚然溫詔亟¶
<pb:KR4d0127_WYG_003-9b>¶
復官聯繼䟽宸扆之榮再畀淮城之寄念嘗曠職豈敢¶
冐居引私義以陳誠冀天心之從欲循牆莫避渙汗難¶
収兹蓋伏遇皇帝陛下盛徳兼容大眀洞照察臣昨縁¶
微累不以瑕疵憐臣嘗綴近班特加覆䕶故雖罪戾亦¶
備使令敢不仰體睿懐益堅素守永念兵民之重日思¶
撫馭之方三折肱而為醫已懲既徃九殞身而論報尚¶
冀方來¶
　　　謝磨勘轉朝奉大夫¶
<pb:KR4d0127_WYG_003-10a>¶
營職罔功方懼黜幽之命渙恩增秩仍叨進爵之榮拜¶
賜優隆撫躬戰慄中謝竊以九年黜陟有虞眀考績之¶
方三載賞誅周官詳計吏之治惟我聖代若昔大猷具¶
存㑹課之文深得用人之法伏念臣迂踈末學樸&KR0554;散¶
材自遭際于昌辰偶濫塵于膴仕徒淹嵗月無補毫分¶
尸禄則多計功蔑有比驟頒于恩綍俄超進于文階内¶
省僥逾惟深震懼兹蓋伏遇皇帝陛下衡聴萬事器使¶
羣工予奪本馭臣之權爵禄為厲世之具故雖孤外亦¶
<pb:KR4d0127_WYG_003-10b>¶
不遐遺臣敢不仰戴殊私益勤在已夙夜匪懈每懐享¶
上之忠死生以之庶罄為臣之節¶
　　　謝降官¶
營職不䖍自干典憲議刑從恕姑削文階罪大責輕感¶
深涕隕中謝伏念臣稟資㢲懦逢運休明雖屢被于使¶
令初蔑聞于勞效比由里閈擢總州麾已試無堪固嘗¶
辭免臨事不力自速譴訶方勵精求治之朝公考績用¶
人之法既眀殿最宜正典刑雖未寘于嚴科庶或責于¶
<pb:KR4d0127_WYG_003-11a>¶
後效仰推寛大俯積震驚兹蓋伏遇皇帝陛下發由中¶
之斷排被譛之多察臣克勤民隠心其靡他念臣服在¶
官聯理或可貸姑從降秩以警曠官敢不夙夜省循淵¶
氷戒懼庶盡尺寸之效仰報邱山之恩¶
　　　謝再降官¶
失職之愆屢聞于聰聴降官之罰洊逮于微躬戚實自¶
貽咎将誰執中謝伏念臣器資至陋風力不強蚤誤聖¶
知嘗服在邇僚之末出更郡寄再臨于淮甸之區不惟¶
<pb:KR4d0127_WYG_003-11b>¶
勞效之蔑聞抑亦罪戾之多有眷言畿内實宿重兵廩¶
給之資轉輸是頼豈謂催科之甚拙致滋常賦之乏供¶
自速曠瘝莫逃竄殛仰頼皇明之燭隠正從寛典以議¶
刑賜厚不貲恩深難報兹蓋伏遇皇帝陛下廓天地之¶
量推日月之明念臣所部灾傷力或弗逮憐臣稟生艱¶
蹇理有可矜未寘嚴科姑從輕比臣敢不銘肌戴徳刻¶
骨省愆知無不為敢辭勞于事任死而後已當永誓于¶
捐糜¶
<pb:KR4d0127_WYG_003-12a>¶
　　　知舒州謝到任¶
解壽春之組曾未浹旬綰徳慶之符已臨近境見吏民¶
而問俗諭條詔以宣恩仰佩寵榮惟增戰慄中謝伏念¶
臣稟資罔陋逢運休明蚤誤聖知濫塵法從供内省文¶
書之職無補毫分參邇臣鵷鷺之聯自慙蹇拙昨一辭¶
于天陛凡再緫于麾州計勞無蟬翼之微尸禄有鵜梁¶
之愧中更憂患已分覊窮願安田里之居遂畢桑榆之¶
景敢圖睿奨洊及庸愚淮蔡承流時偶遭于儉嵗潜舒¶
<pb:KR4d0127_WYG_003-12b>¶
昜地身遂庇于樂邦釋繫重而稍寛顧憂危而獲免静¶
言僥冐彌切震驚兹蓋伏遇皇帝陛下徳平施于萬方¶
仁不遺于一物擇人而任愛民如傷謂臣久備使令必¶
知綏撫察臣餘生孤尚曲賜奨知就委眀綸俾移善郡¶
臣敢不劬勞任職夙夜奉公首務勸農期格豐登之嵗¶
庶㡬底績共臻晏粲之風一徳可酬九殞奚恤¶
　　啟¶
　　　謝釋褐¶
<pb:KR4d0127_WYG_003-13a>¶
黌舎養賢叨塵上選眀庭賜第得預丙科獲寵若驚撫¶
躬增愧竊以自三代敎養之法廢而兩漢薦舉之制興¶
時雖射䇿以决科士蓋專門而受業尊崇傳術擯斥異¶
端沉酣六藝之文網羅百家之說于時則有晁董公孫¶
之輩歆向揚雄之流率皆肆筆而成書亦或傳經而供¶
事僅尋遺緒莫究大全豈如盛治之朝大闡聖經之學¶
斥蟲篆而屏聲律先根底而後辭華博選師儒招徠俊¶
乂立三舎以示勸奨訓五經以開蔽䝉法度復新風流¶
<pb:KR4d0127_WYG_003-13b>¶
大變學者去積年之弊儒生欣千載之逢以談經者思¶
㳺夏之淵源以從政者慕由求之果藝才率可用孰有¶
面牆之譏名無茍傳且異畫餅之誚故凡科目之得士¶
冝皆俊偉之異人如某者才無他長少而自信學以窮¶
理人或愛其顓勤文不適時世多笑其迂闊徒以升斗¶
之養出從衿佩之逰來學累年辭親百舎将期文史之¶
足用敢意功名之可圖偶獲薦名再叨升舎己方自愧¶
人指為能蓋太羮以貴本不遺而昌歜以偏嗜見取物¶
<pb:KR4d0127_WYG_003-14a>¶
非有異時適使然再縁姻故之嫌俄徙别頭而試悵失¶
友朋之助駭驚英俊之多一一吹竽宜不容于濫進人¶
人抱璞夫孰得而爭先何過聴之無從忽殊等之下及¶
逮公車之召試瞻黼座以對揚務陳蹇諤之樸忠肯效¶
媕阿之曲學已分甘于擯斥乃誤辱于甄収幸雖自天¶
恩實有地兹蓋伏遇某人學優聖域道覺天民推樂育¶
之心以成人材廣包荒之量以誘後進暫分虎節來鎮¶
海邦作新泮宫大集儒士至如庸妄之跡尤荷品題之¶
<pb:KR4d0127_WYG_003-14b>¶
深師席載敷獲預摳衣之列賢書上獻更䝉勸駕之勤¶
凡兹毫髪之榮舉出生成之賜某敢不敬修士檢祗服¶
官箴增益其所不能日聞其所未至上酬鈞造少荅已¶
知¶
　　　謝薦舉¶
伏䝉某官奏舉堪充陞擢内外學官任使者效官賤局¶
曾蔑異聞薦士公朝誤叨名舉退揆妄庸之跡不縁左¶
右之容顧念甚慙願言何報竊以去就之義實儒者之¶
<pb:KR4d0127_WYG_003-15a>¶
難能刺舉之公蓋古人之深慎自開請託之路遂成奔¶
競之風下焉者唯利是圖故尚馳騖而賤名莭上焉者¶
觀時所嚮故先勢要而後人材既取捨之趣乖則公正¶
之塗塞道衰久矣孰使起之向非挺然自拔于流俗之¶
中何以卓爾逺到于賢者之地如某者草茅弱植江海¶
孤生志不逮人學方為己徒以偏親之致養未甘問舎¶
求田偶縁斗粟以服勤切比抱關擊柝念繼英㳺之舊¶
躅慙非脫穎之長才經術既以闊踈更因犇走而頓廢¶
<pb:KR4d0127_WYG_003-15b>¶
吏事又非諳習惟虞譴責之難逃未嘗敢祈人之知姑¶
以安所得之分豈期特達之舉驟及庸常之流兹蓋伏¶
遇某人徳無不容仁以為任曲收寒素覬懲貪競之源¶
褒進懦庸因激廉退之士顧非所稱奚取于斯某敢不¶
益勵操修愈敦名檢守君子難進之莭鑒鄙夫患得之¶
心雖米鹽盗賊之間固不辭于盡力而塵埃箠楚之地¶
豈無幸于脫身庶少免于過愆以上報于知遇¶
　　　謝薦舉¶
<pb:KR4d0127_WYG_003-16a>¶
效職尉曹蔑聞善狀論材學省繆辱褒辭被寵若驚循¶
涯知愧竊以國家自崇序庠之敎尤重師儒之官善首¶
辟雍化流泮水繫風俗之厚薄為人才之盛衰茍得其¶
人所補甚大内則倚近輔以選擢外則委監司以簡求¶
自非學博而經明志修而行㓗則何以上膺薦拔仰副¶
詳延如某者江海孤生草茅弱植學迂闊而無用性顓¶
愚而不移鼓篋橋門濫預諸生之後彯纓仕路敢辭薄¶
宦之卑徒以志氣困于米鹽日月廢于犇走舊學將失¶
<pb:KR4d0127_WYG_003-16b>¶
故步已非拄頰悵然空想山林之至樂折腰儻爾敢期¶
英俊之並逰夫何僥倖之多竊辱髙眀之舉此蓋伏遇¶
某人栽培善類推轂寒塗務長育于人材不遺忘于微¶
賤曲憐晚學已屢試于有司特借重言俾獲逰于鄉校¶
某謹當益堅其操勉副所知寒谷能生實假吹噓之力¶
頑金可貴敢忘陶冶之恩¶
　　　上中丞¶
伏審恭承眀命入總中臺搢紳聳觀寰宇交慶伏惟慰¶
<pb:KR4d0127_WYG_003-17a>¶
抃竊以風憲之職紀綱所慿非至公不足以彈壓百僚¶
非至正不足以紏察羣慝惟鯁直端方之士居凖繩耳¶
目之司聞望既隆中外自服恭惟某人受天間氣為世¶
正人智識合乎蓍龜純誠貫乎金石經綸有儒者之效¶
質直多古人之風不吐剛而茹柔好面折而庭諍頃居¶
言路實撓貴權比登從班藹有聲譽果被至神之眷進¶
陞獨坐之榮方今道協正中時屬開泰苐虞黨與之迭¶
進或憂邪正之雜居盡言以退小人竭力以進君子舉¶
<pb:KR4d0127_WYG_003-17b>¶
世所望非公而誰自溫詔之外頒已群心之悚聴行見¶
上威之隆盛刑賞信而忠佞分佇觀國體之丕平法度¶
眀而政事舉為生民甚盛之福求宗社無窮之基某限¶
守詔條阻趨門廡踴躍之至倍百等倫¶
　　　賀溫守蘇起再任¶
伏審光膺渙渥載緫藩條帝命惟新海邦何幸恭惟某¶
人風度凝逺宇量閎深擢秀名家素著材猷之美飄纓¶
膴仕夙馳譽望之隆自榮領于漕權已簡知于宸扆傾¶
<pb:KR4d0127_WYG_003-18a>¶
東南之㓂虐軫宵旰之顧憂爰擇循良以綏彫瘵克副¶
岩廊之選孰踰賢收之才鈴閣雍容下觀而化民財豐¶
衍嵗再有秋四郊絶愁歎之聲千里騰襦袴之詠朞年¶
報政棠䕃才成部使論材鶚書交上趣召將聞于黄覇¶
借畱俄許于冦恂方承命之逺傳翕羣情而胥抃某州¶
麾承乏嵗籥俄遷夢遶松楸望白雲之時起興濃蓴膾¶
幸西風之已生行覿履絇喜搖心斾¶
　¶
<pb:KR4d0127_WYG_003-18b>¶
　¶
　¶
　¶
　¶
　¶
　¶
　¶
　給事集巻三¶
